# Pranešimai keleiviams

Keleivis stovi stotelėje ir laukia atvykstančios transporto priemones, tačiau dėl įvykusios didelės avarijos ar
mieste vykstančio renginio buvo laikinai pakeistas maršrutas. Kaip apie tokius įvykius informuoti stotelėje
laukiantį ar kelionę planuojantį keleivį?

## Esama situacija

Šiuo metu Lietuvoje dažniausiai tokia informacija keleiviams teikiama per socialinius tinklus ar vežėjų interneto
svetaines. Teiakint pranešimus tokiais būdais ypač sunku užtikrinti, kad keleiviai pamatys pranešimus tuomet kada to
reikia. Taip keleiviai matys informacinius pranešimus nebūtinai susijusius su jų kelione.

```{figure} /images/sprendimai/pranesimai-keleiviams/73-autobusas-pasikeitimai.png

JUDU skelbiami informaciniai pranešimai [Facebook paskyroje](https://www.facebook.com/susisiekimo.paslaugos). 
```

## Standartizuoti pranešimai keleiviams

Kitose šalyse pranešimai keleiviams yra susiejami su stotele, maršrutu, reisu, vežėju ir perduodami
standartizuotais formatais verslui, akademijai ir visuomenei per kelionių planavimo priemones.

```{figure} /images/apps/google-maps/google-maps-service-alerts.jpg

Google Maps pranešimai keleiviams (žr. *Modified Service* ir *Information*). 
```

## Pranešimų keleiviams valdymas

Pranešimas keleiviui susideda iš:

- Pranešimo antraštės, teksto ir nuorodos, kurioje pateikiama papildoma informacija (gali būti pateikiama keletu
  kalbų);
- Galiojimo laiko (pradžios ir pabaigos data bei laikas);
- Priežasties (pvz., renginys, avarija, streikas);
- Poveikis keleiviui (pvz., papildomi autobusai, maršruto pakeitimai);
- Susiejimas su stotelėmis, reisais, maršrutais, maršruto tipais ar agentūromis;

Taip pat galima pridėti papildomą informaciją (
žr. [SIRI-SX gerasias praktikas](https://www.rtig.org.uk/system/files/documents/RTIG-PR015-D003-0.2%20SIRI-SX%20Best%20Practice.pdf))

### Valdymo būdai
Pranešimams sukurti turėtų būti naudojamas pranešimų redaktorius. Paprasčiausias ir visiškai nemokamas būdas pridėti 
pranešimus keleiviams yra naudojantis [Google Transit redaktoriumi](https://support.google.
com/transitpartners/answer/6384347?hl=en&ref_topic=6384208).

```{figure} /images/sprendimai/pranesimai-keleiviams/google-transit-service-alerts-editor.png

Google Transit [pranešimų valdymo redaktorius](https://support.google.com/transitpartners/answer/6384347?hl=en&ref_topic=6384208).
```

Vis dėlto, pridėjus pranešimus per Google Transit redaktorių jie bus matomi tik Google Maps. Taip prarasime galimybę  
pranešimus perduoti verslui, akademijai ar kitoms kelionių planavimo priemonėms. Dėl šios priežasties pranešimų 
valdymas turėtų būti viešojo transporto koordinavimo sistemos dalis.