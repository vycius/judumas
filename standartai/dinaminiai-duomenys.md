# Dinaminiai duomenys

Statiniai duomenys keleiviui suteikia bazinę informaciją, tad vien jų neužtenka, nes transporto
priemonės genda, miestuose vyksta renginiai, gatvėse atsiranda kamščiai ar įvyksta avarijos. Siekiant reaguoti į
trumpalaikiais pokyčius transporto sistemoje būtini dinaminiai duomenys. Dažnai šių duomenų šaltinių gali tapti
viešajame transporte įrengta GPS įranga, keleivių skaičiavimo įranga, eismo stebėjimo sistemos.

## Panaudojimas
Dinaminių duomenų pagalba viešojo transporto keleiviai gali realiu laiku matyti transporto priemonės poziciją, sužinoti
kiek minučių transporto priemonė vėluos atvykti į stotelę, matyti realų transporto priemonėje esančių keleivių skaičių
ir gauti informacinius pranešimus susietus su stotele, maršrutu ar visa transporto sistema.

Pažvelkime, kaip dinaminiai viešojo transporto duomenys gali būti integruoti į kelionių planavimo priemones. Paimkime
realų Google Maps pavyzdį iš San Francisko, tačiau analogiškas funkcionalumas yra prieinamas Suomijoje, Švedijoje,
Jungtinėje Karalystėje ir daugelyje kitų šalių.

```{figure} /images/standartai/google-maps-dynamic-information.jpg
:name: google-maps-dynamic-information

Dinaminiai viešojo transporto duomenys Google Maps{cite}`google_maps_dynamic_data`
```
## Nauda keleiviui
Jei dinaminiai duomenys nepasiekia keleivio, tai keleivis gali:

- **Pavėluoti į grafike skubantį autobusą**:  nors keleivis į stotelę ateina numatytu laiku, tačiau pavėluoja į
  maršrute skubantį autobusą, nes anksčiau atvykęs autobusas jau išvyko iš stotelės. Jei keleivis būtų matęs
  prognozuojamą
  atvykimo laiką, į stotelę būtų atėjęs keliomis minutėmis anksčiau ir į jį nebūtų pavėlavęs.
- **Iš viso nesulaukti autobuso**: dėl įvykusios didelės avarijos buvo laikinai pakeistas autobuso maršrutas. Jei
  keleivis būtų žinojęs apie pakeistą maršrutą, nebūtų tuščiai laukęs stotelėje ir būtų galėjes pasirinkęs alternatyvų
  kelionės maršrutą;
- **Netilpti į autobusą**, nes autobusas į stotelę atvyko visiškai pilnas su daugybe krepšinio sirgalių po pergalės
  krepšinio aikštelėje arenoje. Jei keleivis būtų žinojęs apie pilną žmonių atvykstantį autobusą, būtų galėjęs
  pasirinkęs alternatyvų kelionės būdą.

Kiekviena iš šių patirčių mažina pasitikėjimą viešuoju transportu ir didina tikimybę, kad keleivis nebesinaudos viešuoju
transportu bei rinksis alternatyvius keliavimo būdus.

Dėl šių priežasčių būtina užtikrinti, kad keleivį pasiektų visi imanomi dinaminiai duomenys iš autobusuose įrengtų GPS
imtyvų, keleivių skaičiavimo įrangos, eismo analizavimo ir keleivių informavimo sistemų.

Toliau šiame skyriuje aprašomi pagrindiniai viešojo transporto dinaminių duomenų standartai.