# Judumo duomenų standartai

Skirtingų vežėjų ar savivaldybių vystomas viešasis transportas, įvairios elektroninio bilieto sistemos, dviračių,
paspirtukų, automobilių dalijimosi, pavežėjimo paslaugos. Kaip užtikrinti skirtingų transporto sistemų integralumą
tarpusavyje? Kokiais būdais galime sukurti sąlygas žmonėms keliauti kada nori ir kur nori skirtingomis judumo
priemonėmis be jokių kliūčių?

Vienintelis būdas tą pasiekti yra duomenų standartizacija ir oficialių standartų naudojimas. Tokie standartai leidžia
skirtingoms sistemoms vieningai dalintis duomenimis ir integruotis tarpusavyje.

Tik turėdami standartizuotus duomenis galime integruoti skirtingas sistemas tarpusavyje, įgyvendinti „judumo, kaip
paslaugos“ (angl. *Mobility as a Service*) konceptą Lietuvoje bei užtikrinti galimybę Lietuvos gyventojams sklandžiai,
be jokių kliūčių planuoti keliones ir keliauti ne tik Lietuvoje, tačiau ir visoje Europos Sąjungoje ar pasaulyje.

Europos Komisija yra išskyrusi 6 didelės vertės duomenų rinkinius, tarp kurių patenka su judumu susiję
duomenys{cite}`eu_open_data_reuse_directive`. Šie duomenys turi būti pateikiami automatizuoto nuskaitymo formatais ir
prieinami visiškai nemokamai.

Šiame skyriuje bus aptarti populiariausi judumo duomenų standartai susiję su viešojo transporto statine ir dinamine
informacija bei dalijimosi paslaugomis.