# Judumo duomenų ekosistemos plėtra

Lietuvoje daugiau nei 90 proc. kelionės atstumo yra įveikiama automobiliu ir pagal šį rodiklį Lietuva užima pirmą vietą
Europos sąjungoje (ES){cite}`eurostat_model_split_of_passenger_transport`. Siekiant paversti viešąjį transportą
patrauklesniu ir patogesniu, ypač sparčiai atnaujinamas transporto priemonių parkas, gerinama viešojo transporto
infrastruktūra, investuojama į el. bilieto sistemas, kelionių planavimo priemones ir skaitmeninius sprendimus.

Skaitmeninėms priemonėms bei transporto inovacijoms kurti ir plėtoti yra ypač svarbūs atvirai prieinami, reguliariai
atnaujinami aukštos kokybės standartizuoti duomenys. Realaus laiko viešojo transporto duomenys suteikia galimybę
gyventojams sužinoti, ar autobusas atvyks anksčiau ir gyventojas, nespėjęs į jį, pavėluos į darbą, ar autobusas vėluos,
ir galbūt reikėtų pasirinkti alternatyvų kelionės būdą. Taip pat, šie duomenys suteikia galimybę atsakyti į klausimus,
ar transporto priemonėje yra laisvų vietų atsisėsti, ar transporto priemonė netrukus pateks į kamštį, ar apskritai
neatvažiuos į stotelę dėl mieste vykstančio maratono. Dėl šių priežasčių, moksliniai tyrimai rodo, kad realaus laiko
duomenys gali padidinti keleivių skaičių net 2 proc.{cite}`chicago_ridership_realtime_study`
{cite}`new_york_ridershio_realtime_study`, o skirtingų realių laiko duomenų sąveika (pvz., duomenimis grįstos prognozės,
patogi bilieto sistema) gali keleivių skaičių papildomai padidinti dar 3-10
proc.{cite}`transit_data_interoperability_study`. Svarbu pabrėžti, jog galimas ir atvirkštinis efektas - keleiviui
praradus pasitikėjimą viešojo transporto informacija (pvz., teikiami duomenys rodo, kad autobusas atvyks už 2 min,
tačiau jis į stotelėje neatvyksta net ir po 10 min), tikėtina, kad keleivis nebesinaudos viešuoju transportu ir rinksis
alternatyvų kelionės būdą.

Nors Google Maps turi daugiau nei 1 milijardą naudotojų pasaulyje{cite}`gogle_maps_users`, tačiau joje nėra pateikiami
Lietuvos realaus laiko viešojo transporto atvykimai. Daugiau nei kas penkto Lietuvos gyventojo naudojamas Apple
Maps{cite}`mobile_os_market_share`, Lietuvoje iš viso nepalaiko viešojo transporto maršrutų planavimo, nors šis
funkcionalumas yra prieinamas kitose 18 ES šalių{cite}`apple_feature_availability`. Taip pat Lietuvoje nėra nė vieno
realaus laiko duomenų šaltinio, kuris atitiktų ES direktyvą dėl informacijos apie keliavimą daugiarūšiu transportu
paslaugų teikimo ([2010/40/ES](https://eur-lex.europa.eu/legal-content/LT/TXT/HTML/?uri=CELEX:32017R1926&from=LT)) ar
pasaulinio de facto standarto [GTFS Realtime](https://gtfs.org/realtime/), skirto realaus laiko duomenims perduoti. Dėl
šios priežasties, nėra galimybės integruoti realaus laiko duomenų į jau egzistuojančias kelionių planavimo priemones.

## Vizija

Keleiviai stovėdami bet kurioje Lietuvoje esančioje viešojo transporto stotelėje ne tik gautų patikimą informaciją apie
transporto maršrutus, tvarkaraščius, tarifus, tačiau ir realiu laiku telefone matytų atvykstančias transporto priemones
bei žinotų kiek faktiškai jos vėluos.

Visą tai keleiviai galėtų padaryti telefone esančiomis kelionių planavimo priemonėmis (pvz., Google Maps, Apple Maps).

## Tikslas

Užtikrinti, kad keleivius pasiekianti statinė viešojo keleivinio transporto informacija būtų patikima, aukštos kokybės
ir neklaidintų keleivių.

Pašalinti kliūtis trukdančias keleiviams gauti visą Lietuvą apimančią viešojo transporto dinaminę informaciją,
reikalingą sklandžiai keliauti po Lietuvą, verslui ir akademijai kurti inovacijas šių duomenų pagrindu.

## Nauda

### Nauda keleiviui

#### Kelionės po Lietuvą viešuoju transportu be kliūčių

Pačią didžiausią visą Lietuvą apimančių atvirų viešojo transporto duomenų naudą patirtų keleiviai. Tai padėtų ne tik
išvengti daugybės nepatogumų, suteiktų galimybę lengviau keliauti po Lietuvą viešuoju transportu, tačiau ir padidintų
viešojo transporto patrauklumą bei patikimumą.

#### Daugiau pilnavertiškai veikiančių kelionių planavimo priemonių Lietuvoje

Turint aukštos kokybės atvirus viešojo transporto duomenis atsirastų galimybė integruoti papildomas kelionių planavimo
priemones ar įgalinti pilnavertišką jų veikimą (pvz., Google Maps Transit, Apple Maps Transit).

#### Punktualesnis viešasis transportas

Kaupiamų dinaminių viešojo transporto duomenų pagrindu būtų galima kurti tikslesnius atvykimo laiko prognozavimo
modelius, tobulinti egzistuojančius tvarkaraščius ir paversti viešąjį transportą dar punktualesniu. Taip pat
susisiekimo ministerija

### Nauda Lietuvai

#### Regioninio turizmo skatinimas

Turistai ir Lietuvos gyventojai galėtų lengviau keliauti viešuoju transportu po Lietuvą. Taip būtų skatinamas
regioninis turizmas ir gaunamos papildomos pajamos.

#### Didesnės vežėjų pajamos ir išaugęs viešojo transporto keleivių skaičius

Moksliniai tyrimai rodo, kad aukštos kokybės atviri statiniai viešojo transporto duomenys gali keleivių skaičių
padidinti, net iki 3 proc.{cite}`transit_data_interoperability_study`. Atviri standartizuoti dinaminiai
duomenys, keleivių skaičių gali padidinti dar 2 proc.{cite}`chicago_ridership_realtime_study`
{cite}`new_york_ridershio_realtime_study`. Jei dinaminiai
duomenys yra kaupiami ir naudojami pavyzdžiui atvykimo laikams prognozuoti tai gali keleivių skaičių padidinti dar 2
proc.{cite}`transit_data_interoperability_study`.

Šiuos procentus lengviausia iliustruoti per papildomas pajamas. Jei Vilniuje viešojo transporto keleivių
skaičius padidėtų 1 proc. būtų sugeneruoja daugiau nei trečdalis milijono eurų papildomų pajamų per
metus{cite}`judu_2020_report`.

#### Žalesnė Lietuva
Daugiau žmonių iškeistų savo asmeninį automobilį į kelionę viešuoju transportu. Dėl šios priežasties sumažėtų 
automobilių skaičius keliuose ir būtų išmetama mažiau CO<sub>2</sub>.

#### Duomenimis grįsti sprendimai

Turint visą Lietuvą apimančius dinaminius duomenis būtų galima priimti duomenimis grįstus sprendimus siekiant geriau
derinti skirtingų transporto priemonių tvarkaraščius užtikrinant tinkamą laiką reikalingą persėsti ar optimizuojant
transporto tinklą.

#### Naujos galimybės verslui ir akademijai

Verslas ir akademija galėtų vystyti naujus, inovatyvius sprendimus remadiemisi viešojo transporto duomenimis.
Tai galėtų būti dirbtiniu intelektu ir istoriniais duomenimis paremtos atvykimo laikų prognozės, transporto tinklo ar
maršrutų optimizavimas,
naujos kelionių planavimo priemonės ir t.t.

## Strateginiai dokumentai

Toliau pateikiamos su projektu susijusios strateginių dokumentų ištraukos.

### Direktyva 2010/40/ES

Direktyva dėl kelių transporto ir jo sąsajų su kitų rūšių transportu srities intelektinių transporto sistemų diegimo
sistemos{cite}`directive_multimodal_travel_information_services_main`

> 2 straipsnis
> Pagal šią direktyvą rengiant ir naudojant specifikacijas bei standartus prioritetinės sritys yra šios:
>
> — I. Optimalus kelių, eismo ir kelionės duomenų naudojimas,
>
> [...]
>
> — IV. Transporto priemonių susiejimas su transporto infrastruktūra.

> 3 straipsnis
>
> Prioritetiniai veiksmai
>
> Prioritetinių sričių rengiant ir naudojant specifikacijas bei standartus, kaip nustatyta I priede, prioritetiniai
> veiksmai:
>
> a) kelionių daugiarūšiu transportu informacijos paslaugų teikimas visoje ES;
>
> b) tikralaikės eismo informacijos paslaugų teikimas visoje ES;

### Lietuvos susisiekimo plėtros iki 2050 m. strategija

> **1.2. tikslas. Darnus, integruotas ir įtraukus susisiekimas.** Šiuo tikslu siekiama užtikrinti, jog vartotojams būtų
> sudaromos sąlygos naudotis aplinkai draugiška, vartotojų poreikius atitinkančia susisiekimo sistema.

> **1.2.1. uždavinys. Vietinio (miestų ir priemiesčių) susisiekimo punktualumo, dažnumo ir išmanumo skatinimas.** Šiuo
> uždaviniu siekiama pritraukti gyventojus naudotis viešuoju transportu, o norint tai pasiekti būtina užtikrinti viešojo
> transporto patrauklumą ir patogumą vartotojui.

> **1.2.2. uždavinys. Darnaus judumo įgyvendinimo užtikrinimo ir universalaus dizaino priemonių skatinimas.** Šiuo
> uždaviniu siekiama įgyvendinti darnų judumą, kadangi bemotorio transporto naudojimas miestuose mažintų ŠESD, vizualinę
> ir triukšmo taršas, taip pat prisidėtų prie individualių automobilių skaičiaus mažinimo. Skatinant darnų judumą būtina
> atsižvelgti ir į riboto judumo asmenų poreikius, kad viešuoju transportu ar kitomis netaršiomis judumo
> alternatyvomis (
> įskaitant alternatyvių degalų infrastruktūra) galėtų pasinaudoti visi asmenys.

> **1.2.3. uždavinys. Integruoto regionų pasiekiamumo skatinimas.** Kadangi susisiekimas su regionais šalyje
> užtikrinamas nepakankamai, nėra vieningos viešojo transporto organizavimo sistemos derinant tolimąjį ir priemiestinį
> susisiekimą bei susisiekimą geležinkeliu, taip pat dėl mažo gyventojų skaičiaus atokiose gyvenvietėse, UPP teikimo
> vietų
> išlaikymas yra netvarus, todėl šiuo uždaviniu siekiama užtikrinti integruotą ir prieinamą paslaugų teikimą taikant
> modernius sprendimus regionuose.

> **1.2.4. uždavinys. Intermodalumo ir funkcinio suderinamumo skatinimas keleivių ir krovinių vežimuose.** Šiuo
> uždaviniu siekiama skatinti transporto rūšių integruotumą bei intermodalumą, kadangi šalyje trūksta skirtingų
> transporto
> rūšių suderinamumo, neišnaudojamas vidaus vandenų, geležinkelių transporto potencialas krovinių vežimui (kroviniai
> daugiausiai vežami kelių transportu, o tai lemia didesnes ŠESD emisijas), nėra vieningos viešojo transporto sistemos
> derinant susisiekimą skirtingomis transporto rūšimis.

### Nacionalinės susisiekimo plėtros 2014–2022 m. programa

> **Tikslas:** užtikrinti miesto ir priemiesčio įvairių rūšių viešojo transporto maršrutų suderinamumą ir didesnę jų
> sąveiką su privačiu transportu.
>
> **Uždavinys:** skatinti viešojo transporto naudojimą padidinus jo patrauklumą ir prieinamumą, ypač priemiesčių
> gyventojams, užtikrinti įvairių judumo mieste alternatyvų sąveiką; plėtoti kombinuotas viešojo ir privataus transporto
> sąveikos sistemas (angl. Park&Ride), taip pat taikyti kitas priemones, keičiančias visuomenės judumo įpročius ir
> didinančias miesto transporto darną.

> **Tikslas:** didinti krovinių ir keleivių judumą.
>
> **Uždavinys:** kurti ir diegti intelektinės transporto sistemos, technologijas, inovatyvias mobilumo paslaugas ir
> produktus, kurie padėtų užtikrinti geresnį keleivių ir krovinių judumą, sumažinti išmetamą šiltnamio efektą
> sukeliančių
> dujų kiekį, taip pat mažinti į aplinkos orą išmetamą teršalų kiekį.

> **Tikslas:** skatinti vietinio (miestų ir priemiesčių) transporto sistemos darnumą.
>
> **Uždavinys:** skatinti gyventojus naudotis viešuoju transportu ir didinti viešojo transporto patrauklumą, atnaujinant
> transporto priemones, gerinant viešojo transporto infrastruktūrą, diegiant universalaus dizaino sprendimus, didinti
> viešojo transporto prieinamumą, diegti viešojo transporto pirmumo sistemas ir plačiau taikyti intelektinės transporto
> sistemos sprendimus.

### Aštuonioliktosios Lietuvos Respublikos Vyriausybės programa

> 141.2. Darnios transporto sistemos plėtra. Plėsime elektrifikuoto geležinkelių tinklo, spartaus elektromobilių
> įkrovimo tinklo, dviračių ir pėsčiųjų takų ir (ar) trasų infrastruktūrą, kursime viešojo ir privataus transporto
> sąveikos ir darnaus judumo sistemas, gerinsime judumo sąlygas ir judumo paklausos valdymą, mažinsime transporto
> triukšmo
> taršą.


> 141.3. Užtikrinsime tolygią susisiekimo tinklo plėtrą. Susisiekimo infrastruktūrą jungsime į vieningą ir nacionaliniu
> mastu skirtingas transporto rūšis integruojantį tinklą. Bendradarbiaudami su savivaldybėmis stiprinsime šalies vidaus
> susisiekimo sistemą – didindami junglumą tarp miestų, mažindami kaimo ir mažų bei vidutinių miestų atokumą, transporto
> srautus miestuose, modernizuodami geležinkelių infrastruktūrą, didindami jos patrauklumą keleiviams ir kroviniams
> vežti.
> Siekdami didinti keleivių ir krovinių judumą, pagerinsime Lietuvos tarptautinį susisiekimą su Europos Sąjungos ir
> trečiosiomis šalimis kelių, geležinkelių, oro, jūrų ir vidaus vandenų transportu.`

> 141.5. Susisiekimo sektoriaus skaitmeninimas. Siekdami stiprinti Lietuvos transporto sektoriaus konkurencingumą, kartu
> su socialiniais partneriais parengsime ir įgyvendinsime Lietuvos transporto sektoriaus skaitmeninimo veiksmų planą,
> apimantį finansinius instrumentus e. transporto priemonių plėtrai. Imsimės regioninės lyderystės skatinti bendrus
> skaitmeninimo projektus su kaimyninėmis šalimis, siekdami kurti integralią ateities susisiekimo ekosistemą.

> 141.6. Diegsime automatizuotas ir išmanias eismo valdymo sistemas, kurios sudarytų sąlygas saugesniam, efektyvesniam
> ir tvaresniam transportui. Taikydami įvairias informacines ir ryšių technologijas visoms keleivių ir krovinių
> transporto
> rūšims, diegsime saugaus eismo gerinimo priemones, įgyvendindami valstybinę eismo saugumo programą „Vizija – nulis“.
> Integruosime esamas technologijas, kartu skatindami kurti naujas paslaugas susisiekimo sektoriuje, užtikrinant naujų
> darbo vietų kūrimą ir sektoriaus plėtrą. Skatinsime intensyvų transporto skaitmenizavimo procesą, skirtą pralaidumui
> didinti ir transporto rūšių ir paslaugų sąveikai gerinti, prisitaikant prie geografinių ir struktūrinių logistikos
> pasikeitimų.
