# Judumo duomenų standartai

Skirtingų vežėjų ar savivaldybių vystomas viešasis transportas, įvairios elektroninio bilieto sistemos, dviračių,
paspirtukų, automobilių dalijimosi, pavežėjimo paslaugos. Kaip užtikrinti skirtingų transporto sistemų integralumą
tarpusavyje? Kokiais būdais galime sukurti sąlygas žmonėms keliauti kada nori ir kur nori skirtingomis judumo
priemonėmis be jokių kliūčių?

Paprasčiausias būdas tą pasiekti yra standartų, kurie leidžia skirtingoms sistemoms vieningai dalintis duomenimis ir
integruotis tarpusavyje naudojimas. Europos Komisija yra išskyrusi 6 didelės
vertės duomenų rinkinius, kurie turi būti pateikiami automatizuoto nuskaitymo formatais ir
prieinami visiškai nemokamai. Tarp šių duomenų rinkinių patenka su judumu susiję duomenys{cite}
`eu_open_data_reuse_directive`. Taip pat Europos Komisijos išleista ITS direktyva{cite}
`directive_multimodal_travel_information_services` jau dabar reglamentuoja duomenų formatus, kuriais turi būti 
atverti su judumu susiję duomenis.

Turėdami standartizuotus, aukštos kokybės duomenis galime integruoti skirtingas sistemas tarpusavyje, įgyvendinti
„judumo, kaip
paslaugos“ (angl. *Mobility as a Service*) konceptą Lietuvoje bei užtikrinti galimybę Lietuvos gyventojams sklandžiai,
be jokių kliūčių planuoti keliones ir keliauti ne tik Lietuvoje, tačiau ir visoje Europos Sąjungoje ar pasaulyje.

Šiame skyriuje bus aptarti populiariausi judumo duomenų standartai susiję
su [viešojo transporto statine](statiniai-duomenys) ir
[dinamine](dinaminiai-duomenys) informacija bei [dalijimosi paslaugomis](dalijimosi-paslaugos).