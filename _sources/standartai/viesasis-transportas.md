# Viešasis transportas

Lietuvoje daugiau nei 90 proc. kelionės atstumo yra įveikiama automobiliu ir pagal šį rodiklį Lietuva užima pirmą
vietą visoje Europos Sąjungoje{cite}`eurostat_model_split_of_passenger_transport`. Siekiant paversti viešąjį transportą
patrauklesniu ir patogesniu, Lietuvoje ypač sparčiai atnaujinamas transporto
priemonių parkas, gerinama viešojo transporto infrastruktūra, investuojama į el. bilieto sistemas, kelionių planavimo
priemones ir kitus skaitmeninius sprendimus. Įvairiose Lietuvos vietose vis dažniau galime pastebėti naujus, modernius
autobusus, viešajam transportui skirtas eismo juostas bei kitus infrastruktūros sprendimus. Taip pat nuolatos
susiduriame su skaitmeniniais sprendimais pvz., stotelėse vis dažniau informaciją apie atvykstančius autobusus gauname
iš švieslenčių, keliones planuojame per Google Maps, Trafi ar kitas kelionių planavimo priemones.

Turint visą Lietuvą apimančius atvirus, standartizuotus, aukštos kokybės viešojo transporto duomenys galime
užtikrinti, kad viešojo transporto keleivis gautų reikalingą informaciją, labiau pasitikėtų viešuoju transportu ir
susidurtų su kuo mažiau netikėtumų. Taip pat šiuos duomenis būtų galima integruoti į kelionių planavimo priemones,
naudoti maršrutų tobulinimui ar jų pagrindu kurti inovatyvius sprendimus.

Šiame skyriuje plačiau aptarsime viešojo transporto duomenų standartus susijusius
su [statiniais duomenimis](statiniai-duomenys), kurie
keleiviui suteikia bazinę informaciją apie transporto sistemą ir [dinaminiais duomenimis](dinaminiai-duomenys), kurie
padeda keleiviui gauti realaus laiko informaciją apie transporto sistemą.